+++
title = "Fish and Chips"
slug  = "fish-and-chips"
date  = 2022-12-28T09:40:00
draft = false

[taxonomies]
tags=["fisk", "pomfritter", "aftensmad"]

[extra]
toc=true
+++

Fish and Chips med dej efter opskriften
[her](https://www.bbcgoodfood.com/recipes/golden-beer-battered-fish-chips).

## Ingredienser

- 800 g lys fisk uden skind og ben (fx torsk, kuller, sej)
- 100 g majsstivelse
- 100 g hvedemel + mel til at dyppe fisken i
- 2 tsk bagepulver
- 150 mL øl
- 150 mL danskvand
- Frosne pomfritter (fx Lidls Jumbo eller Crispy skin-on fries fra Harvest Basket)
- Friture og (jordnødde)olie

## Fremgangsmåde

Tjek fisken for ben, og skær den ud i større stykker (cirka 4 x 8 cm). Drys
fisken med salt.

Dejen laves ved at putte majsstivelse, hvedemel og bagepulver i en skål og så
tilsætte væske lidt ad gangen (start med øllet og derefter danskvand). Dejen
skal have en konsistens så den hænger ved fisken i et tyndt lag.

Opvarm olien i frituren til 175°C-190°C. Vend hvert stykke fisk i hvedemel, og
dyp derefter hvert stykke i dejen og lad det dryppe lidt af inden det lægges i
frituren (dypning og ilægning i frituren gøres lettest med en madpincet). Der
kan være cirka 6 til 8 stykker fisk i frituren ad gangen. Steg stykkerne cirka 8
minutter, og vend dem når halvdelen af tiden er gået. Tag dem op af frituren og
lad dem dryppe af på et par stykker køkkenrulle.

Pomfritterne laves direkte fra frost ved at putte dem i frituren (fritér ikke
mere end 350 g til 450 g af gangen) i cirka 4 minutter.
