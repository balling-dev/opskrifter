+++
title = "Risalamande"
slug  = "risalamande"
date  = 2022-12-27T02:00:00
draft = false

[taxonomies]
tags=["risengrød", "fløde", "jul", "dessert"]

[extra]
toc=true
+++

## Ingredienser

### Risengrød

- 190 g grødris (fx Pama)
- 250 g vand
- 1 L letmælk
- 1 vaniljestang
- 60 g til 100 g sukker

### Risalamande

- 1 portion sødet og afkølet risengrød (cirka 1300 g, se ovenfor)
- 200 g smuttede og hakkede mandler
- 650 g piskefløde

### Kirsebærsauce

- 1 til 2 glas kirsebærsauce (fx [økologisk kirsebærsauce på
  glas](https://www.fynbofoods.dk/produkter/%C3%B8kologi-og-fairtrade/kirsebaersauce/)
  fra Fynbo)
- Lidt koncentreret solbærsaft

## Fremgangsmåde

Kog risengrød ved at koge grødris og vand i 2 min. Tilsæt derefter mælken, kog
grøden op at lad den simre i en times tid (rør i den hvert 5. minut så den ikke
brænder på). Skrab kornene ud af en vaniljestangen (knus dem evt med lidt
sukker) og put korn og vaniljestang i grøden mens den koger. Først når grøden er
kogt tilsættes sukker efter smag (jeg foretrækker 100 g sukker), husk at den
kolde grød vil smage mindre sød end den varme. Afkøl grøden til
køleskabstemperatur.

Smut mandlerne ved at koge dem i 2 min og derefter hælde dem i koldt vand så
hinden/skallen løsner sig. Smut mandlerne og hak dem (tag nogle hele fra hvis du
laver risalamande med mandelgave).

Pisk fløden til flødeskum med bløde toppe der står selv, og giv det så lige 1
minut mere. Det må ikke være for flydende, men heller ikke for fast. Rør en
tredjedel af flødeskummet grundigt med den kolde risengrød og mandlerne, her
behøver du ikke passe på at bevare luftigheden. Vend derefter den resterende
flødeskum i, og vend forsigtigt rundt indtil du har en ensartet risalamande.

Ved servering opvarmes kirsebærsauce tilsat lidt koncentreret solbærsaft.