+++
title = "Skotske Pandekager med Karameliserede Bananer og Rom"
slug  = "karamelbananer"
date  = 2022-12-28T23:48:00
draft = false

[taxonomies]
tags=["banan", "karamel", "rom", "dessert"]

[extra]
toc=true
+++

Opskrift på skotske pandekager med bananer karameliseret med rom. Opskriften er
fra Gordon Ramseys the F-word og findes som
[video](https://www.youtube.com/watch?v=P2HmFQkDqXA).

## Ingredienser

### Pandekagedej

- 100 g hvedemel
- 1 tsk bagepulver
- en knivspids fint salt
- 80 mL kærnemælk
- 50 mL koldt vand
- 2 æg (sammenpiskede)
- solsikkeolie (til at stege i)

### Karameliserede bananer

- 4 store, modne bananer (skåret skråt i længderetningen)
- 50 g sukker
- 50 g saltet eller usaltet smør
- 90 mL mørk rom
- 2 tsk vand
- Vaniljeis (til servering)

## Fremgangsmåde

### Pandekager

Sigt mel, bagepulver og salt ned i en røreskål og lav en fordybning i midten.
Pisk kærnemælk og vand sammen. Slå æggene ud i fordybningen i røreskålen og
tilsæt en god del af kærnemælksblandningen. Pisk gradvist melet ind i æg og
kærnemælk indtil du har en tyk dej uden klumper. Tilsæt derefter resten af
kærnemælksblandingen.

Varm en slip-let-pande op til medium til høj varme og tilsæt et par teskefulde
solsikkeolie. Sæt fire små pandekager på panden og bag dem 1 min på hver side
(de skal hæve godt op). Steg resten af pandekagerne på samme måde.

### Karameliserede bananer

Put sukker i en slip-let-pande og karamelisér det ved middel til høj varme. Når
sukkeret er smeltet og gyldent (et sted mellem lys og mørkt rav) tilsættes
smøret. Når smøret er smeltet og bruset af tilsættes de skårne bananer og vendes
rund på panden i 1 til 2 min. Derefter tilsættes rommen og den antændes for at
flambere (pas på de høje flammer). Når flammerne er væk tilsættes en smule vand
for at tynde karamellen lidt og bananerne tages af blusset.

Servér to pandekager med bananer og et par skefulde vaniljeis ovenpå eller ved
siden af. Overskydende karamel kan hældes over isen.